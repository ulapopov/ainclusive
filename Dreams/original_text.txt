מאז ומתמיד התעניין האדם בחלום. האם אותם דברים משונים ומוּזרים שאנו רואים בחלום הם אמת? האם
יש להם פירוש? מאין הם באים? מדוע בכלל חולמים?

בתרבוּיות הקדומות היה לחלום מקום חשוב. הבַּבְלִים והאַשוָּרים האמינו שהרוחות של המתים באות
להפריע לאדם בשעת השינה, והן הגורמות* לחלום. הם גם נתנו פירושים לחלומות: חלומות שבהם אנשים
עפים או מרחפים באוויר - הם סימן לאסון עתידי; כאשר שותים יין בחלום - סימן הוא שהחיים קצרים,
ואילו שתיית-מים בחלום היא סימן לחיים ארוכים.
המַצְרִים האמינו, שהחלומות הם רמזים ואותות שהאלים מעבירים לבני"האדם. האלים באים להזהיר את
האנשים מפני סכנות ואסונות, והם גם עונים לשאלות של החולמים. התפקיד של החַרטוּמים (החכמים)
במצרים היה לפרש את החלומות של המלכים. יוסף, למשל, פתר לפרעה את החלומות שלו על שבע הפרות
השמנות ושבע הפרות הרזות.
הסינים האמינו, שהחלום בא מן הנשמה העוזבת את הגוף בזמן השינה, ושהגוף משפיע על החלום. לדוגמה,
אם אדם ישן על חגורה - הוא יחלום על נחש.

גם במקורות של היהודים יש חומר רב על החלום. בתנ"ך מספרים על חלומות רבים של האבות, השופטים,

| המלְכים. והנביאים. בתלמוד יש ארבעה פרקים על החלום. רבי חיסְדאי אומר: "חלום לא מוּסבר הוא כמו

מכתב שלא נקרא". רבי ביזְנא אומר כי פעם קיבל עשרים וארבעה פירוּשים שונים לאותו חלום מאנשים
שונים - וכל הפירוּשים היו נכונים.

מהדעות של הקדמונים על החלומות אפשר ללמוד כי הם לא הפרידו בין החלום למציאות. החלום היה המשך
של מה שקרה במשך היום, או רמז למה שיקרה בימים הבאים. כלומר, החלום הוא חלק מן המציאות של
החיים, וקיים קשר בינו ובין המציאוּת.

השקפה זו היתה גם הבסיס לתורתו של הפֶסיכולוג ז' פרויד (1939-1856). בספרו "פשר החלומות" מסביר
פרויד את עיקרי-תורתו: החלום הוא גם חלק מחיי"הנפש של האדם וגם תוצאה מהם. חיי-הנפש נוצָרִים מכל
הדברים שקורים לאדם - מרגשות, ממחשבות, מפחדים, ממשאלות ומתקוות. חלק מן הדברים האלה ידוּעים
לנו, אבל חלק גדול מחיי-הנפש שלנו "מתחבא" ב"לא מוּדע", וחיי"הנפש הלא מוּדעים מופיעים בחלומות.
פרויד טען שבחלום יש מצד אחד משאלות - דברים שאנו רוצים שיקרו לנו, ומצד שני חרדות - דברים
שאנחנו פוחדים שיקרו לנו. תורת-החלום של פרויד היא חלק מתורתו השלמה, האומרת שכדי להכיר את

האדם יש לחדור לעולמו הפנימי, לעולמו ה"לא מודע".
עפ"י ב' אבי-אייל.

* ה' הזיקה תילמד ביחידה אנטישמיות ושואה.
